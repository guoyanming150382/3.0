<!DOCTYPE html>
<html lang="en">
<head>
	<meta charset="UTF-8">
	<title>	</title>
	<style>
		div{
			width: 100px;
			height: 100px;
			border: 1px solid #000;
			overflow: hidden;
		}
	</style>
</head>
<body>
	<div class="p1">
		<span>悠悠生死别经年， 魂魄不曾来入梦。
临邛道士鸿都客， 能以精诚致魂魄。
为感君王辗转思， 遂教方士殷勤觅。
排空驭气奔如电， 升天入地求之遍。
上穷碧落下黄泉， 两处茫茫皆不见。
忽闻海上有仙山， 山在虚无缥渺间。
楼阁玲珑五云起， 其中绰约多仙子。
中有一人字太真， 雪肤花貌参差是。
金阙西厢叩玉扃， 转教小玉报双成。
闻道汉家天子使， 九华帐里梦魂惊。
揽衣推枕起徘徊， 珠箔银屏迤逦开。
云鬓半偏新睡觉， 花冠不整下堂来。
风吹仙袂飘飘举， 犹似霓裳羽衣舞。
玉容寂寞泪阑干， 梨花一枝春带雨。
含情凝睇谢君王， 一别音容两渺茫。
昭阳殿里恩爱绝， 蓬莱宫中日月长。
回头下望人寰处， 不见长安见尘雾。
惟将旧物表深情， 钿合金钗寄将去。
钗留一股合一扇， 钗擘黄金合分钿。
但教心似金钿坚， 天上人间会相见。
临别殷勤重寄词， 词中有誓两心知。
七月七日长生殿， 夜半无人私语时。
在天愿作比翼鸟， 在地愿为连理枝。
天长地久有时尽， 此恨绵绵无绝期。</span>
	</div>

</body>
</html>